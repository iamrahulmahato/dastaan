---
Id: 1002
Title: Chitti sabhee ladakiyon ke naam jo pahale nahin mileen
Author: Rahul Mahato
Tags: Letter
Topic: Letter
Abstract: जिंदगी से तो मुझे तमाम शिकायतें है . उन शिकायतों में से एक शिकायत यह भी है की ओ मुझे तुमसे मुझे मिला नहीं पाए. फिर सोचा अगर पहले तुम मुझे मिल जाती तो क्या ही बदल जाता? शायद हां या शायद ना . यार, प्यार में 'शायद' से ज्यादा Certain कोई verb ही नहीं होता.
HeaderImage: /img/Blue Modern Postcard.png
isPublished: true
---
सब लड़कियों के नाम जो पहले नहीं मिलीं!

जिंदगी से तो मुझे तमाम शिकायतें है . उन शिकायतों में से एक शिकायत यह भी है की ओ मुझे तुमसे मुझे मिला नहीं पाए. फिर सोचा अगर पहले तुम मुझे मिल जाती तो क्या ही बदल जाता? शायद हां या शायद ना . यार, प्यार में 'शायद' से ज्यादा Certain कोई verb ही नहीं होता.
 
कभी-कभी तुम मुझे इतनी अच्छी लगती हो कि मन करता है कि तुमसे पहला प्यार कर लूं. वह जो भी बात हम सोच तो लेते हैं लेकिन सही-गलत के वजह से बोल नहीं पाते हैं
 
कमिटमेंट और रॉयल्टी जैसे शब्द नौकरी में ही अच्छा लगता है,प्यार में यह शब्द गुलामी जैसा लगता है. अगर हमें कोई गुलाब का फूल बहुत अच्छा लगता है जो उसको डब्बे में बंद करके मार देने से अच्छा गमले में दूसरे के लिए छोड़ देना चाहिए. याद करो अपने साथ के लोग जो दिन भर I love you forever बोलते थे. आज देखो कहां गए वह लोग और कहां गया उनका प्यार.
 
इस दुनिया का सबसे बड़ा झूठ यह है कि प्यार दोबारा नहीं हो सकता, जिसने भी यह बात बोली है उसको तुमसे मिलना चाहिए. अगर एक प्यार दूसरे प्यार के लिए प्यासा ना कर दे तो वह साला भी कोई प्यार है!
प्यार सदियों/सालों का नहीं, प्यार पल का होता है. तुमने अगर उस पल मुझसे प्यार किया होगा तो मुझे बांधने की कोशिश न करना, न हीं मैं करूंगा.जिस पल तुम मेरे बाद किसी और से प्यार करोगी और एक पल ही सही मेरी याद आए तब हमारा प्यार सच्चा मानना. वरना नकली वाला प्यार महसूस करते हुए मर जाना इस दुनिया में कोई नई बात नहीं.
 
बढ़िया ही है कि तुम पहले नहीं मिली. क्योंकि पहले मैं अलग था तुम अलग थी. हमारा प्यारा अलग था.उस वक्त के हिसाब से हमने 'सच्चा' प्यार किया होगा. उस समय के हिसाब से हम 'सच्चे' बीते होंगे. उस वक्त के हिसाब से हमने सही 'पलों' को चुना होगा.तुम पहले मिली होती तो हमारी कहानी ऐसी नहीं होती.जो जब मिल जाए वही उसका राइट टाइम होता है. मैं जान-बूझकर तुम्हारा नाम नहीं लिख रहा, क्योंकि अगर मैंने नाम लिख दिया तो इसका मतलब होगा कि अब मैं और किसी को प्यार नहीं करूंगा और तुम्हारी प्यार की इतनी बड़ी तोहीन मैं नहीं कर सकता
 
प्यार को समझने की कोशिश करना बेकार है. अगर इस दुनिया में कुछ समझने और सहेजने लायक है तो वह है 'पल' और पल का कोई सच-झूठ,सही-गलत,पास्ट- फ्यूचर नहीं होता.उम्मीद है कि कभी तुम चिट्ठी लिखकर जरूर बताओगे अपने बारे में,अपने नए प्रेमी के बारे में,प्यार के बारे में और 'पल' के बारे में.
 
फिर मुलाकात होगी कभी किसी दूसरे दुनिया में.
 
अगली बार पक्का एक दूसरे को पहला प्यार करेंगे

~ Rahul Mahato
